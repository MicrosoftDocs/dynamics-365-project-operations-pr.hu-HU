---
title: Csoporttagok karbantartása
description: Ez a témakör információt nyújt a nevesített erőforrásoknak a projektcsoportokhoz való foglalásáról, és a feladatokhoz való hozzárendeléséről.
author: ruhercul
manager: AnnBe
ms.date: 10/05/2020
ms.topic: article
ms.service: project-operations
ms.reviewer: kfend
ms.author: ruhercul
ms.openlocfilehash: abab21ff98481166517be0c74a2c14c36d5e9d1d
ms.sourcegitcommit: 4cf1dc1561b92fca4175f0b3813133c5e63ce8e6
ms.translationtype: HT
ms.contentlocale: hu-HU
ms.lasthandoff: 10/28/2020
ms.locfileid: "4131526"
---
# <a name="maintain-team-members"></a>Csoporttagok karbantartása

_**A következőre vonatkozik:** Project Operations erőforrás-/nem készletalapú forgatókönyvek esetén, egyszerű telepítés – proforma számlázás_

Nevesített erőforrást úgy adhat hozzá a projektcsoporthoz, ha közvetlenül a csoporthoz foglalja le azt.

1. A Dynamics 365 Project Operations programban lépjen a **Projektek** elemre, majd válassza ki azt a projektet, amelyhez a foglalást végzi.
2. A **Projekt** oldal **Csoport** lapján válassza az **Új** lehetőséget. 
3. Válassza ki a foglalható erőforrást a **Csoporttag gyors létrehozása** párbeszédablabkan. Ha van alapértelmezett szerepkör hozzárendelve az erőforráshoz, az a **Szerepkör** mezőben látható. A szerep megváltoztatható. 
4. Válassza ki, hogy az erőforrásra melyik dátumok között lesz szüksége, majd az erőforrás kapacitásának felosztási módját. 
5. Ha szeretné, hogy egy csoporttag projektjóváhagyó legyen , válassza az **Igen** lehetőséget a **Projektjóváhagyó** mezőben. A csoporttag jóváhagyhatja a projekt beküldött idő- és költségbejegyzéseit. 
6. Válassza a **Mentés** parancsot.

Ezután a foglalt erőforrást hozzárendelheti a projekthez kapcsolódó feladatokhoz. Az új erőforráshoz feladatokat rendelhet hozzá, ehhez a **Projekt** lapon kattintson az **Ütemezés fülre**. A feladat rács **Erőforrás** mezőjéből indítható erőforrás-választó a kiválasztható csoporttagokat jeleníti meg.


A Project Operationsben, az erőforrás-foglalások és a feladatok hozzárendelései nem szorosan párosulnak. Ha az erőforrás-választót használja az ütemezésben, akkor a munkacsoport tagjaihoz több óráig is hozzárendelheti a feladatokat, mint a projekten végzett foglalások időfedezete.

A csoporttagok foglalásai és a hozzárendelések közötti különbségek megjelennek a **Csoport** és az **Erőforrás-egyeztetés** lapjain. A foglalások és a hozzárendelések közötti különbségeket részletesebb szinten is egyeztetheti.

Az **Ütemezés** lapról elérhető erőforrás-választóval megkeresheti és kijelölheti azokat a foglalható erőforrásokat, amelyek még nem szerepelnek a projektcsoportban. Ezek az erőforrások az erőforrás-választóban az **Egyéb erőforrások** részen jelennek meg.

Amikor választ, az erőforrás hozzáadódik a projektcsoporthoz, és hozzárendelésre kerül a feladathoz, de a rendszer nem hoz létre foglalást.

Az **Egyeztetés** lapon a Foglalás meghosszabbítása funkció, vagy az **Ütemezési tábla** használatával foglalhatja le az erőforrás kapacitását a projekt számára.

Miután egy csoporttag foglalásra került a projekthez, használhatja a **Foglalások karbantartása** funkciót, vagy az **Ütemezési tábla** használatával közvetlenül kezelheti annak foglalásait.


[!INCLUDE[footer-include](../includes/footer-banner.md)]